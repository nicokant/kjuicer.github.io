Informazioni ex art. 12 Decreto-Legge convertito con modificazioni dalla
L. 17 dicembre 2012, n. 221 (in S.O. n. 208, relativo alla G.U.
18/12/2012, n. 294).

La Società:

1.  È stata costituita il 26/02/2015 a Melzo, presso lo studio del
    Notaio Valentina Varlese, Piazza Risorgimento, 3 Melzo (MI);
2.  Ha sede in Milano (MI), Via Ruggero Di Lauria, 2 - Cap 20149; ha
    inoltre una sede secondaria (in via di registrazione) presso PoliHub
    Srl, l'incubatore certificato del Politecnico di Milano, sito in Via
    Durando 38/A, Milano (MI)- Cap 20158;
3.  L'Oggetto Sociale della Società, è il seguente:

L'attività di sviluppo, produzione,
commercializzazione di prodotti e servizi innovativi ad alto valore
tecnologico, nel settore dell'educazione e dell'editoria (con esclusione
di giornali quotidiani), fra cui:

- webapp (applicazioni destinate
all'utilizzo nei browser piu' diffusi;
- app (applicazioni per dispositivi
mobili, come tablet e smartphone);
- piattaforme software per la
pubblicazione di contenuti;
- software specifici
(programmi);
- siti web.

La società ha altresì ad oggetto
l'attività di sviluppo, di produzione e di commercializzazione di
servizi forniti grazie ai prodotti sopra descritti, o a questi connessi,
inclusa la consulenza e la organizzazione di eventi, nonché la
pubblicazione e la vendita di prodotti e contenuti editoriali, di
saggistica e artistici (fatta salva l'esclusione di giornali
quotidiani), sia attraverso i prodotti sopra descritti che utilizzando
piattaforme di terzi, nonché la produzione, vendita e fornitura di
prodotti e servizi accessori.

È in ogni caso espressamente esclusa
ogni attività riservata ai sensi di Legge.

La società potrà compiere tutte
quelle altre operazioni commerciali, industriali, mobiliari, immobiliari
e finanziarie (queste ultime in via non prevalente e non nei confronti
del pubblico) che saranno ritenute necessarie unicamente al fine del
conseguimento degli scopi sociali su indicati, ivi compresa la
prestazione di fideiussioni e garanzie, anche reali, a chiunque.

La società potrà altresì sempre in
via non prevalente e non nei confronti del pubblico, assumere - purché
a scopo di stabile investimento e non di collocamento - partecipazioni
in imprese, enti o società aventi oggetto analogo o affine al proprio e
funzionalmente collegate al raggiungimento dell'oggetto sociale.

4.  KJuicer.com Srl è nata per sfruttare commercialmente l'idea del
    Knowledge Juicer, uno strumento per rivoluzionare il modo in cui
    leggiamo e trasferiamo le conoscenze fra di noi. Il KJuicer consente
    a qualsiasi lettore di evidenziare in maniera innovativa i contenuti
    interessanti che incontra in un testo, e crearne delle sintesi che
    permettono ai lettori che seguono di navigarlo in maniera più
    rapida, non necessariamente lineare. Ogni lettore può quindi
    finalmente condividere il valore creato dal proprio lavoro di
    assimilazione di un testo. KJuicer Srl sta sviluppando lo strumento,
    e mira a creare una piattaforma di pubblicazione radicalmente
    innovativa.
5.  I soci di Kjuicer.com Srl sono:
    1.  Giampaolo Ferradini, Codice fiscale: FRRGPL68D23H264U, e
    2.  Francesco Frassinelli, Codice fiscale: FRSFNC90P12F205S.
6.  La Società non detiene al momento partecipazioni;
7.  Indicazione dei titoli di studio e delle esperienze professionali
    dei soci e del personale che lavora nella start-up innovativa,
    esclusi eventuali dati sensibili:
    1.  Giampaolo Ferradini, 46 anni, ha un background culturale e di
        competenze ampio: alla formazione economica (Laurea in Economia
        Aziendale presso l'Università Comm.le Luigi Bocconi, conseguita
        nel 1993) ha aggiunto un corso lungo in Management
        dell'E-business nel 2001. Per quindici di anni ha operato nel
        mondo della finanza in vari ruoli, da analista e assistente alla
        gestione fondi, a trader e poi strutturatore di prodotti
        finanziari per il retail. Ha inoltre operato come imprenditore
        per oltre 8 anni. La coniugazione delle proprie conoscenze di
        economia e finanza con una sensibilità molto elevata alla
        tecnologia e all'innovazione hanno costituito una base
        fondamentale per concepire e iniziare il progetto.
    2.  Francesco Frassinelli, 24 anni, laureando in Ingegneria, è un
        utilizzatore particolarmente sofisticato di tecnologie
        informatiche ed un abile programmatore, oltre che persona
        socialmente attiva. Appassionato fin dall'età di 12 anni del
        mondo dell'Open Source, ha fondato 5 anni fa il ViGLug, una
        associazione promotrice delle tecnologie informatiche libere ed
        aperte (ha organizzato con essa 5 Linux day, l'incontro annuale
        per appassionati del settore), ha convertito una scuola
        dell'hinterland Milanese all'utilizzo di software libero, nonché
        progettato e realizzato l'infrastruttura informatica del Festa
        Democratica di Melzo.
8.  La Società è incubata presso PoliHub Srl, l'Incubatore Certificato
    del Politecnico di Milano, sito in Via Durando 38/A, Milano (MI)-
    Cap 20158;
9.  La Società, essendo stata costituita nel 2015, non ha ancora
    depositato nessun Bilancio;
10. La società è titolare della Privativa Software denominata
    Kjuicer.com, registrata nel Registro Pubblico Speciale per i
    Programmi per Elaboratore tenuto dalla Siae in data 09/12/2014 al
    Numero Progressivo 009465 e Ordinativo D008606, registrata dal
    proprio Socio ed Amministratore Giampaolo Ferradini, di cui è Autore
    il Socio Francesco Frassinelli.

### Ulteriori informazioni

Kjuicer.com, Società a Responsabilità Limitata con capitale di €10,000
i.v., è stata costituita il 26/02/2015, e registrata presso il Registro
Imprese con Codice fiscale e numero d'iscrizione 08994120965 del
Registro delle Imprese di Milano. Ha Numero repertorio economico
amministrativo (REA): 2061397. é stata iscritta nella sezione
Ordinaria il 02/03/2015, ma ha presentato domanda per l'iscrizione al
Registro Speciale per le Startup Innovative previsto dal D.L. n.
179/2012, convertito dalla L. n. 221/2012.

Giampaolo Ferradini è l'Amministratore Unico della Società.
