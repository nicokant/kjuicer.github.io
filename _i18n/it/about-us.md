## Chi siamo

Fin dall’università Giampaolo Ferradini, uno dei due fondatori, sapeva che doveva esserci un modo per leggere e studiare un testo in modo più efficiente, magari permettendo anche ad altri di beneficiare del processo. Con Francesco Frassinelli ha creato Kjuicer.com Srl, una Startup Innovativa, per progettare e sviluppare uno strumento per risolvere questo problema: tanti testi da leggere, poco tempo per farlo.

Francesco ha trasformato il concetto in un mock-up e poi in un vero e proprio strumento utilizzabile e insieme hanno richiesto il brevetto. In seguito si è aggiunto Niccolò e insieme hanno portato il progetto fino a qui, a te che lo stai usando.

## Cos’è Kjuicer

È uno strumento di curation che permette di evidenziare in modo innovativo: costringendo il lettore ad usare le sottolineature in maniera gerarchica e in modo che siano rileggibili in seguito, non solo può estrarre riassunti multipli dal contenuto, ma lo rende anche navigabile e più facilmente accessibile.

Kjuicer migliora e rende molto più veloce l’apprendimento. Aiuta ad affrontare l’ostacolo principale dello studio, che è il sovraccarico di informazioni: più complesso è un argomento, più è facile dimenticare dettagli studiati in precedenza.

Non è solo per studenti, perché utile in molte altre circostanze: ogni volta che un contenuto può essere organizzato in modi differenti, semplificato o riassunto, consumato con vari gradi di intensità o da audience non omogenee, per insegnare a dare priorità ai contenuti o a sottolineare, in caso di difficoltà di apprendimento, per curare collezioni di articoli, per creare raccolte di conoscenza valide e accessibili, per le citazioni e così via. Non vediamo l’ora di renderlo disponibile sui libri, per leggere di più e meglio.

Leggendo un testo con il Kjuicer il lettore non solo beneficia dei vantaggi standard del sottolineare –presta più attenzione ed evidenzia concetti che saranno più facilmente identificabili in seguito– ma crea un proprio percorso di apprendimento completo di priorità, estrae tutte le note rilevanti e finisce con l’avere a disposizione un archivio della conoscenza prodotta studiando (estratti e appunti).

Ogni volta che le nuove spiegazioni del testo fanno riferimento a componenti spiegati in precedenza, che potrebbero essere stati dimenticati o aver bisogno di un richiamo, il nostro lettore può recuperarli in pochi istanti, già organizzati con tre livelli di dettaglio e senza ricorrere alla rilettura delle parti originali. I risultati sono davvero oltre ogni immaginazione.

Uno degli effetti collaterali più piacevoli, naturalmente, è che una volta che questo lavoro è stato fatto i risultati saranno a disposizione per sempre per l’autore, preziosi anche per altri lettori.

Kjuicer è in attesa di brevetto ed è un marchio registrato.
