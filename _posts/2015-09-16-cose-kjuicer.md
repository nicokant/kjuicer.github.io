---
layout: post
title: Cos'è KJuicer?
date: 2015-09-16 22:37:12.000000000 +02:00
type: post
published: true
status: publish
categories: []
tags: []
---
## KJuicer è... un nuovo modo di fruire del testo
**Non ti perderai più** tra miriadi di parole e informazioni, alla ricerca di ciò che ti serve, ma **potrai accedere ad ogni scritto in maniera non lineare** ed arrivare subito a quanto ti interessa, per poi approfondire, se lo vorrai, e condividere o tenere tutto per te.

**Potrai interagire con libri, documenti, pagine web**, e dar vita così ad un tuo personale percorso di lettura da conservare, condividere, arricchire.

Potrai dare ad ogni testo tagli di lettura differenti per coinvolgere una platea più vasta di lettori.

## Diventa l'autore del tuo percorso di lettura
**Leggere è un momento di vita potenzialmente fecondo.** KJuicer nasce perché ogni lettore possa interagire col testo, tracciare un proprio personale percorso all'interno di esso ed aprire una via per chi la voglia poi ripercorrere, ma anche per chi decida di arricchirla, collegandola ad altri cammini di lettura.

**E' uno strumento di studio** che aiuta a sviluppare spirito critico e a non essere dispersivi, utile anche per chi vuole approfondire un argomento o fare una ricerca e per chi deve stendere una relazione o scrivere una tesi.

**E' uno strumento di lavoro** per chi vuol risparmiare tempo ed accedere in fretta a quello che gli serve e per comunicare in maniera mirata all'utenza prescelta.

## Il succo del discorso
Grazie a KJuicer in ogni testo avrai modo di visualizzare subito quanto ti darà **una visione chiara e sintetica** di esso, senza dover estrapolare da pagine e pagine scritte quello che ti serve.

Esistono approcci differenti ad un testo e se lo vorrai, con KJuicer potrai lasciar traccia del tuo, per essere utile ad altri e per poterti creare un archivio personale a cui accedere in modo semplice e rapido.

## Esplorando il testo
Se, partendo dal succo del discorso, ripercorrendo un sentiero di lettura tracciato da altri, troverai motivi di interesse che ti invoglieranno a leggere di più, potrai decidere di **allargare la visione ed espandere ciò che hai sotto agli occhi** fino ad arrivare a visualizzare l'intero paesaggio concettuale.
